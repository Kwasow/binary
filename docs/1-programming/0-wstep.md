---
sidebar_position: 1
---

# Wstęp

Na maturze zadanie programistyczne na komputerze można rozwiązywać w jednym z
trzech języków:

- C++,
- Java,
- Python.

Każdy z tych języków różni się znacząco od pozostałych i daje inne możliwości,
ale te różnice nie powinny powodować problemów w przypadku zadań
maturalnych (nie mniej jednak warto o nich wiedzieć). Ten kurs będzie skupiał
się na nauce programowania w Pythonie.

**C++** jest językiem najbardziej niskopoziomowym spośród tej trójki. Program,
który piszemy, jest kompilowany bezpośrednio do kodu maszynowego, tzn.
instrukcji, które są bezpośrednio rozumiane przez procesor. Sprawia to, że
programy po skompilowaniu są małe i działają niezwykle szybko, jeśli są dobrze
napisane. C++ jest podobny do języka **C** (niedostępny na maturze) i tak
samo pozwala ręcznie zarządzać pamięcią, ale udostępnia też inne funkcje, takie
jak automatyczne zarządzanie czy elementy obiektowości i funkcyjności.

**Python** jest językiem interpretowanym, czyli kod, który napiszemy jest
interpretowany przez program zwany interpreterem. Python jest dzięki temu
językiem bardzo wysokopoziomowym, a co za tym idzie też prostszym, bo jest
mniej rzeczy, o których programista musi pamiętać. Wadą jest niestety prędkość
wykonywania programów, ponieważ języki interpretowane są zwykle wolniejsze od
kompilowanych - tak jest też w tym przypadku.

**Java** jest językiem pośrednim między C++ a Pythonem, ponieważ jest
kompilowana, ale nie kompiluje się do kodu maszynowego, a do bytecode'u Javy.
Bytecode jest uruchamiany wewnątrz maszyny wirtualnej, która dopiero wykonuje
odpowiednie instrukcje maszynowe. Najważniejszą cechą Javy jest dostępność
obiektowości, z której jednak nie będziemy zbyt dużo korzystać na maturze.
Java jest też językiem wysokopoziomowym i pamięć jest zarządzana automatycznie
przez maszynę wirtualną i 

<!-- TODO: Jakiś artykuł o paradygmatach programowania -->

## Typy zadań
